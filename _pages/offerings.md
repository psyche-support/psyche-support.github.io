---
permalink: /offerings/
title: "Υπηρεσίες"
author_profile: true
sidebar:
  nav: "services"
---

Προσφέρω ατομικές ψυχοθεραπευτικές συνεδρίες για ενήλικες που αναζητούν στήριξη, κατανόηση και προσωπική εξέλιξη. Η προσέγγισή μου είναι εμπνευσμένη από τη ψυχοδυναμική, την προσωποκεντρική, την υπαρξιακή, την Gestalt και την γνωσιακή-συμπεριφορική θεραπεία, όπου προσαρμόζεται με σεβασμό στις ιδιαίτερες ανάγκες του κάθε ανθρώπου.

Είτε αντιμετωπίζεις μια παρούσα δυσκολία είτε θέλεις να εμβαθύνεις στα εσωτερικά σου βιώματα, η θεραπεία είναι ένας χώρος για να αφουγκραστείς και να επανασυνδεθείς με τον εαυτό σου.

### Με τι μπορώ να σε βοηθήσω

<details>
<summary><i>Τραύματα ή συναισθηματικά φορτισμένες εμπειρίες</i></summary>
> Οι τραυματικές εμπειρίες  συχνά αφήνουν συναισθηματικά αποτυπώματα που επηρεάζουν την καθημερινότητα και τις σχέσεις με τους άλλους. Η ψυχοθεραπεία αποσκοπεί στην επεξεργασία των τραυματικών εμπειριών, στην κατανόηση και τέλος στην αποδοχή. ‘Ετσι, κανείς απελευθερώνεται από το βάρος των τραυματικών εμπειριών και ανακτά συναισθηματική ισορροπία.
</details>

<details>
<summary><i>Συναισθηματική ρύθμιση και δυσκολίες στην επεξεργασία συναισθημάτων (άγχος, θυμός, φόβος, λύπη, ντροπή, ζήλεια, ενοχή, απογοήτευση)</i></summary>
> Η δυσκολία να εκφράσει ή να επεξεργαστεί κανείς τα συναισθήματά του με υγιή τρόπο μπορεί να οδηγήσει σε αίσθημα αναστάτωσης ή ακόμη και σύγχυσης. Η ψυχοθεραπεία παρέχει ένα ασφαλές περιβάλλον για να κατανοήσουμε και να μάθουμε να ρυθμίζουμε τα συναισθήματά μας, ώστε να μπορούμε να αντιδρούμε με πιο θετικούς και εποικοδομητικούς τρόπους στις καθημερινές προκλήσεις.
</details>

<details>
<summary><i>Διατροφικές διαταραχές</i></summary>
> Οι διατροφικές διαταραχές είναι σοβαρές ψυχολογικές καταστάσεις που επηρεάζουν την υγεία, την ψυχική ευημερία και τη συνολική ποιότητα ζωής. Οι πιο κοινές διατροφικές διαταραχές περιλαμβάνουν τα υπερφαγικά επεισόδια την βουλιμία και την ανορεξία. Οι συνέπειές τους μπορεί να είναι καταστροφικές για την σωματική και συναισθηματική υγεία. Η ψυχοθεραπεία μπορεί να σας βοηθήσει να επεξεργαστείτε τις βαθύτερες αιτίες αυτών των συμπεριφορών και να αναπτύξετε υγιείς στρατηγικές για την αποκατάσταση της σχέσης σας με το φαγητό και το σώμα σας. Εξερευνώντας τα συναισθηματικά και ψυχικά ζητήματα που συνδέονται με τις διατροφικές διαταραχές, μπορείτε να ξεκινήσετε το ταξίδι προς την ψυχική και σωματική υγεία.
</details>

<details>
<summary><i>Άγχος, υπερανάλυση, συναισθηματική υπερένταση</i></summary>
> Το άγχος, η υπερανάλυση και η συναισθηματική υπερένταση μπορούν να είναι εξουθενωτικά και να επηρεάζουν τη διάθεσή, τη δουλειά, ακόμα και τις προσωπικές σχέσεις. Στις έντονες στιγμές άγχους και ξαφνικά, μπορεί να εμφανιστούν κρίσεις πανικού προκαλώντας σωματικά και συναισθηματικά συμπτώματα. Ο ρόλος της ψυχοθεραπείας είναι να παρέχει στρατηγικές αντιμετώπισης στις κρίσεις πανικού έτσι ώστε να μειωθεί η ένταση των κρίσεων και να κατανοηθεί η αιτία πίσω από αυτές. Εάν αισθάνεστε συνεχώς "στρεσαρισμένοι", ή αν οι σκέψεις σας φαίνονται να γυρίζουν γύρω από τα ίδια ζητήματα χωρίς τέλος, η θεραπεία μπορεί να σας βοηθήσει να αναγνωρίσετε τις αιτίες του άγχους, να μάθετε τεχνικές για να το διαχειριστείτε και να επαναφέρετε την ηρεμία και την εσωτερική ισορροπία στη ζωή σας.
</details>

<details>
<summary><i>Αναβλητικότητα, φόβος αποτυχίας, δυσκολία στη λήψη αποφάσεων</i></summary>
> Ο φόβος της αποτυχίας ή οι ανασφάλειες μπορεί να γίνουν εμπόδιο από το να προχωρήσουμε μπροστά και να πετύχουμε τους στόχους μας. Η αναβλητικότητα συχνά προκύπτει από αυτή την εσωτερική σύγκρουση και μπορεί να δημιουργήσει έναν φαύλο κύκλο. Η ψυχοθεραπεία προσφέρει εργαλεία και στρατηγικές για να υπερβείτε τον φόβο της αποτυχίας, να αποκτήσετε περισσότερη αυτοπεποίθηση και να μάθετε να παίρνετε αποφάσεις με σιγουριά.
</details>

<details>
<summary><i>Καταθλιπτική διάθεση / κατάθλιψη</i></summary>
> Η κατάθλιψη επηρεάζει τη διάθεση, την ενέργεια και τη γενική ποιότητα της ζωής. Η ψυχοθεραπεία μπορεί να βοηθήσει στην κατανόηση των αιτιών αυτής της κατάστασης και στην ανάπτυξη στρατηγικών για την αντιμετώπισή της, επαναφέροντας τη χαρά και την αίσθηση νοήματος στη ζωή σας.
</details>

<details>
<summary><i>Επαγγελματικό άγχος, εξουθένωση (burnout), συγκρούσεις στο χώρο εργασίας</i></summary>
> Η συνεχής πίεση στον επαγγελματικό χώρο, οι υπερβολικές ώρες εργασίας και οι συγκρούσεις με συναδέλφους ή προϊσταμένους μπορεί να οδηγήσουν σε εξουθένωση (burnout). Αυτή η κατάσταση μπορεί να προκαλέσει σωματική και ψυχική εξάντληση. Η θεραπεία μπορεί να σας βοηθήσει να βρείτε τρόπους να διαχειριστείτε το άγχος σας, να αναπτύξετε στρατηγικές για να μειώσετε την ένταση στον επαγγελματικό χώρο και να επαναφέρετε τη χαρά και την ικανοποίηση στη δουλειά σας.
</details>

<details>
<summary><i>Χαμηλή αυτοεκτίμηση και θέματα εικόνας εαυτού</i></summary>
> Τα θέματα εικόνας εαυτού επηρεάζουν όχι μόνο την προσωπική ευημερία, αλλά και τις σχέσεις με τους άλλους. Η ψυχοθεραπεία μπορεί να σας βοηθήσει να κατανοήσετε τα αρνητικά μοτίβα σκέψης που επηρεάζουν την αυτοεκτίμησή σας και να δουλέψετε για την ανάπτυξη μιας υγιούς και θετικής αντίληψης για τον εαυτό σας.
</details>

<details>
<summary><i>Διερεύνηση ταυτότητας και ανάγκης για ανήκειν, με ιδιαίτερη στήριξη προς την LGBTQ+ κοινότητα</i></summary>
> Η αναζήτηση ταυτότητας και η ανάγκη για αποδοχή είναι θεμελιώδη στοιχεία της ανθρώπινης ύπαρξης. Για τα μέλη της LGBTQ+ κοινότητας, αυτή η διαδικασία μπορεί να είναι μια ιδιαίτερη πρόκληση, λόγω κοινωνικών πιέσεων και προκαταλήψεων. Η θεραπεία μπορεί να προσφέρει έναν ασφαλή και υποστηρικτικό χώρο για να εξερευνήσετε την ταυτότητά σας, να αναπτύξετε αυτοεκτίμηση και να βρείτε το θάρρος να ζήσετε αυθεντικά και ελεύθερα.
</details>

<details>
<summary><i>Ζητήματα σχέσεων (προσωπικών, φιλικών, οικογενειακών, επαγγελματικών)</i></summary>
> Οι σχέσεις που δεν λειτουργούν όπως θα θέλαμε, μπορούν να προκαλέσουν άγχος, σύγχυση και συναισθηματική φόρτιση. Αν αισθάνεστε ότι οι σχέσεις σας σας καταναλώνουν ή ότι δεν ξέρετε πώς να επικοινωνείτε αποτελεσματικά με τους άλλους, η ψυχοθεραπεία μπορεί να σας βοηθήσει να αναπτύξετε τις απαραίτητες δεξιότητες για υγιείς και αποτελεσματικές σχέσεις. Οι σχέσεις ζευγαριών περνούν από διάφορες φάσεις, και μερικές φορές μπορεί να εντοπίσουμε μοτίβα που επαναλαμβάνονται και δημιουργούν εντάσεις ή ακόμα και αποχωρισμούς. Στην ατομική θεραπεία, η έμφαση δίνεται στο να κατανοήσετε τα βαθύτερα αίτια αυτών των μοτίβων και των αντιδράσεών σας, εξετάζοντας προηγούμενες εμπειρίες, πεποιθήσεις και συναισθηματικά τραύματα που επηρεάζουν την ικανότητά σας να δημιουργείτε υγιείς και ισχυρές συνδέσεις. Μέσα από την ατομική θεραπεία, μπορείτε να μάθετε πώς να αναγνωρίζετε τα προσωπικά σας πρότυπα, να ενισχύσετε την αυτοεκτίμησή σας και να αναπτύξετε υγιείς στρατηγικές για να διαχειριστείτε τις προκλήσεις στις σχέσεις σας. Αυτός ο εσωτερικός αναστοχασμός σας βοηθά να κατανοήσετε καλύτερα τις ανάγκες σας, να βελτιώσετε την επικοινωνία με τον εαυτό σας και τελικά να δημιουργήσετε πιο ικανοποιητικές και ισχυρές σχέσεις στο μέλλον.
</details>

<details>
<summary><i>Μεταβάσεις ζωής, υπαρξιακά ερωτήματα, αναζήτηση νοήματος</i></summary>
> Οι μεγάλες αλλαγές στη ζωή μας, όπως η αλλαγή καριέρας, ο θάνατος ενός αγαπημένου προσώπου ή η μετάβαση από μια φάση ζωής στην άλλη, μπορεί να μας προκαλέσουν ερωτήματα για το ποιο είναι το νόημα της ζωής μας και ποια είναι η κατεύθυνσή μας. Αντιμετωπίζοντας αυτές τις υπαρξιακές κρίσεις, μπορείτε να βρείτε νέους τρόπους να νοηματοδοτήσετε τη ζωή σας και να προχωρήσετε με μεγαλύτερη καθαρότητα και κατεύθυνση.
</details>

### Σε ποιους απευθύνομαι

Συνεργάζομαι με ανθρώπους από διαφορετικά πολιτισμικά και κοινωνικά υπόβαθρα, ανεξαρτήτως ηλικίας, εθνικότητας, φύλου ή σεξουαλικού προσανατολισμού. Ο καθένας φέρει τη δική του μοναδική ιστορία, και αυτός είναι ένας χώρος όπου μπορεί να την εκφράσει χωρίς φόβο και χωρίς κριτική.

### Λεπτομέρειες συνεδριών

[Κλείσε συνεδρία εδώ](https://cal.com/psyche-support){: .btn .btn--primary}

*Μορφή*: Δια ζώσης¹ - Online μέσω βιντεοκλήσης
*Γλώσσα*: [Ελληνικά, English]
*Διάρκεια συνεδρίας*: 50 λεπτά
*Συχνότητα*: Συνήθως εβδομαδιαία, ανάλογα με τις ανάγκες

¹ οι δια ζώσης συνεδρίες αφορούν μόνο την Θεσσαλονίκη

### Ένα πρώτο βήμα

Αν αναρωτιέσαι αν η θεραπεία είναι κατάλληλη για εσένα ή θέλεις να δεις αν ταιριάζουμε, μπορείς να επικοινωνήσεις μαζί μου ή να κλείσεις μια σύντομη ενημερωτική συνάντηση χωρίς δέσμευση. [Κλείσε μία εξερευνητική κλήση](https://cal.com/psyche-support/15min-explore){: .btn .btn--primary}