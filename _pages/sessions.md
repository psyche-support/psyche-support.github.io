---
permalink: /sessions/
title: "Συνεδρίες"
author_profile: true
sidebar:
  nav: "services"
---

Κλείσε την πρώτη θεραπευτική συνεδρία
==
Ξεκινήστε την πρώτη online συνεδρία από 20 Ευρώ στο psyche.support. Οι συνεδρίες πραγματοποιούνται εξ αποστάσεως μέσω Viber, Skype, Whatsapp και Google meet. Κάντε κράτηση εδώ [Κάντε κράτηση εδώ](https://calendly.com/psyche-suppor){: .btn}

Η τιμή της συνεδρίας από την δεύτερη συνεδρία και έπειτα ορίζεται απο τον θεραπευτή.

Τι είναι η ψυχοθεραπεία
==
Ο όρος ψυχοθεραπεία, απευθύνεται σε μία μορφή θεραπευτικής παρέμβασης, η οποία στοχεύει στην υποστήριξη των ανθρώπων που αντιμετωπίζουν διάφορες ψυχικές διαταραχες και συναισθηματικές δυσκολίες. Με άλλα λόγια, η ψυχοθεραπεία είναι το μέσο, όπου οι άνθρωποι μπορούν να ελέγξουν ή να περιορίσουν ενοχλητικά συμπτώματα, να αντιμετωπίσουν δυσκολίες σχετικές με την καθημερινότητα, το τραύμα, την απώλεια σε κάθε μορφή καθώς και συγκεκριμένες ψυχικές διαταραχές. 

Λόγοι έναρξης ψυχοθεραπείας
==
Οι άνθρωποι αποφασίζουν να επισκεφτούν τους ειδικούς ψυχικής υγείας για διάφορους λόγους, καθώς οι ανάγκες του κάθε ατόμου ποικίλουν. Όλοι μας σε κάποια φάση της ζωής μας ερχόμαστε αντιμέτωποι με δυσκολίες οι οποίες επηρεάζουν την ψυχολογική διάθεση, τον κοινωνικό, οικογενειακό ή επαγγελματικό τομέα. Οι δυσκολίες αυτές είναι που καθιστούν χρήσιμη την συμβουλευτική παρέμβαση. Μερικά ενδεικτικά παραδείγματα δυσκολιών περιλαμβάνουν συναισθήματα θλίψης, μοναξιάς, αποτυχίας, άγχους, φοβίες, κρίσεις, θέματα ύπνου ή διατροφικής φύσεως, έλεγχος θυμού, κατάχρηση ουσιών ή αλκοόλ, αρνητικές σκέψεις, εμμονές, χαμηλή αυτοπεποίθηση, σεξουαλικές ανησυχίες, θέματα σχέσεων και γενικότερα δυσκολίες προσαρμογής σε αλλαγές.

Αρχές της ψυχοθεραπείας
==
Η ψυχοθεραπεία διέπεται από διάφορες αρχές, μία από αυτές είναι η συνεργασία ανάμεσα στον θεραπευτή και τον θεραπευόμενο, που έχει ως κοινό στόχο την ικανοποίηση των αιτημάτων του θεραπευόμενου. Αυτό προϋποθέτει θέληση και ουσιαστική συμμετοχή στην διαδικασία της ψυχοθεραπείας, ρεαλιστικές προσδοκίες καθώς η αλλαγή απαιτεί χρόνο, σύνδεση και δημιουργία της θεραπευτικής σχέσης η οποία συμβάλλει σημαντική στην πορεία της ψυχοθεραπείας. Μέσα από την συμβουλευτική και την υποστήριξη του θεραπευτή, οι άνθρωποι ενθαρρύνονται να σκεφτούν τις δυσκολίες που αντιμετωπίζουν, και επομένως να κατανοήσουν σε ένα μεγαλύτερο βαθμό την πηγή των δυσκολιών αυτών. 

Θεραπευτικές συνεδρίες
==
Η ατομική συμβουλευτική είναι η πιο δημοφιλής θεραπεία. Οι συνεδρίες πραγματοποιούνται μία φορά την εβδομάδα για περίπου 50’, με εξαίρεση την πρώτη συνεδρία που έχει διάρκεια μία ώρα, έτσι ώστε ο θεραπευτής να δημιουργήσει μία καλύτερη εικόνα για τον θεραπευόμενο. Η κάθε συνεδρία αναφέρεται στην επίλυση των προβλημάτων ή των αιτημάτων του θεραπευόμενου, ο οποίος καλείται να μοιραστεί τα όσα τον/την απασχολούν και τους στόχους που θέλει να πετύχει μέσα από τις συνεδρίες. Οι συζητήσεις αυτές διέπονται από αυστηρή εμπιστευτικότητα, ειλικρίνεια, σεβασμό και απουσία επικριτικής στάσης. Ο καθένας έχει την δυνατότητα να μοιραστεί αυτό που επιθυμεί χωρίς το άγχος και τον φόβο της κρίσης ή της ντροπής. Ο αριθμός των συνεδριών, εξαρτάται από τις ανάγκες του κάθε ατόμου και το αρχικό αίτημα. 



